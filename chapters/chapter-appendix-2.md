# پیوست ب: حقایق، قوانین، دستورالعمل‌ها و تعاریف

این ضمیمه شامل تمام حقایق (fact)، قوانین (law)، دستورالعمل (rule) و تعاریف (definition) اصلی است که در این کتاب پوشش داده شده است:

- حقیقت: تفاوت بین یک برنامه‌نویس بد و یک برنامه‌نویس خوب درک است. 
برنامه‌نویسان بد نمی‌دانند که چه می‌کنند، در حالی که برنامه‌نویسان خوب این را می‌دانند.
- دستورالعمل: یک برنامه‌نویس خوب باید تمام تلاش خود را بکند تا آنچه می‌نویسد برای دیگر برنامه‌نویسان ساده و قابل فهم باشد.
- حقیقت: هر کسی که نرم‌افزار می‌نویسد، طراح است.
- دستورالعمل: طراحی یک دموکراسی نیست.
تصمیمات باید توسط افراد گرفته شوند.
- **قانون**: هدف نرم‌افزار کمک به مردم است.
- **قانون**: معادله طراحی نرم‌افزار:

$$ D = \frac{V_n + V_f}{E_i+E_m} $$

این اصل بنیادی طراحی نرم‌افزار است. به زبان ساده:

"مطلوبیت هر تغییری نسبت مستقیم با ارزش آن تغییر و نسبت معکوس با تلاشی که برای انجام آن لازم است دارد."

با گذشت زمان، این معادله به این شکل کاهش می‌یابد:

$$ D=\frac{V_f}{E_m} $$

که نشان می‌دهد کاهش تلاش برای نگهداری مهم‌تر از کاهش تلاش برای پیاده‌سازی است.
- دستورالعمل: سطح کیفی طراحی شما باید متناسب با طول زمانی باشد که سیستم شما به کمک به مردم ادامه خواهد داد.
- دستورالعمل: بعضی چیزها در آینده را نمی‌دانید.
- حقیقت: شایع‌ترین و مخرب‌ترین اشتباهی که برنامه‌نویسان مرتکب می‌شوند، پیش‌بینی آینده است وقتی که واقعاً نمی‌توانند آن را بدانند.
- دستورالعمل: اگر بخواهید بیشترین ایمنی را داشته باشید، بهتر است اصلاً سعی نکنید آینده را پیش‌بینی کنید و به جای آن همه تصمیمات طراحی خود را بر اساس اطلاعات فعلی و شناخته شده اتخاذ کنید.
- **قانون**: قانون تغییر: هرچه برنامه شما بیشتر عمر کند، احتمال اینکه هر قسمتی از آن نیاز به تغییر داشته باشد بیشتر می‌شود.
- حقیقت: سه اشتباهی که طراحان نرم‌افزار در مقابله با قانون تغییر مرتکب می‌شوند، عبارت‌اند از:
   1. نوشتن کدی که نیازی به آن نیست.
   2. ساده نکردن تغییر در کد.
   3. بیش از حد عمومی بودن.
- دستورالعمل: کدی ننویسید تا زمانی که واقعاً به آن نیاز دارید و هر کدی که استفاده نمی‌شود را حذف کنید.
- دستورالعمل: کد باید بر اساس آنچه که اکنون می‌دانید طراحی شود، نه بر اساس آنچه که فکر می‌کنید در آینده اتفاق خواهد افتاد.
- حقیقت: وقتی طراحی شما چیزها را پیچیده‌تر می‌کند، در واقع بیش از حد مهندسی کرده‌اید.
- دستورالعمل: فقط به اندازه‌ای عمومی باشید که در حال حاضر می‌دانید به آن نیاز دارید.
- دستورالعمل: شما می‌توانید از سه اشتباه بالا با استفاده از توسعه و طراحی تدریجی اجتناب کنید.
- **قانون**: قانون احتمال نقص: احتمال ایجاد عیب در برنامه شما متناسب با اندازه تغییراتی است که در آن ایجاد می‌کنید.
- دستورالعمل: بهترین طراحی آن است که با کمترین تغییرات در نرم‌افزار، بیشترین تغییرات در محیط را امکان‌پذیر کند.
- دستورالعمل: هیچ چیزی را "اصلاح" نکنید مگر اینکه مشکلی باشد و شما مدرکی داشته باشید که نشان دهد این مشکل واقعاً وجود دارد.
- دستورالعمل: در هر سیستم خاص، هر تکه‌ای از اطلاعات باید، به طور ایده‌آل، فقط یک بار وجود داشته باشد.
- **قانون**: قانون سادگی: سهولت نگهداری هر قطعه نرم‌افزار متناسب با سادگی قطعات آن است.
- حقیقت: سادگی نسبی است.
- دستورالعمل: اگر واقعاً می‌خواهید موفق شوید، بهترین کار این است که به شدت ساده باشید.
- دستورالعمل: سازگار باشید.
- دستورالعمل: خوانایی کد بستگی عمده‌ای به نحوه اشغال فضای توسط حروف و نمادها دارد.
- دستورالعمل: نام‌ها باید به اندازه کافی طولانی باشند تا به طور کامل بیان کنند که چیزی چیست یا چه می‌کند، بدون اینکه آنقدر طولانی باشند که خواندن آنها سخت شود.
- دستورالعمل: توضیحات باید دلیل انجام کاری را توضیح دهند، نه اینکه آن کار چیست.
- دستورالعمل: سادگی نیاز به طراحی دارد.
- دستورالعمل: می‌توانید پیچیدگی را ایجاد کنید با:
   - گسترش هدف نرم‌افزار.
   - اضافه کردن برنامه‌نویسان به تیم.
   - تغییر چیزهایی که نیازی به تغییر ندارند.
   - گرفتار شدن در فناوری‌های بد.
   - سوءتفاهم.
   - طراحی ضعیف یا عدم طراحی.
   - اختراع دوباره چرخ.
   - نقض هدف نرم‌افزار.
- دستورالعمل: می‌توانید تعیین کنید که آیا یک فناوری "بد" است یا خیر با بررسی پتانسیل بقای آن، قابلیت همکاری آن، و توجه به کیفیت.
- دستورالعمل: اغلب، اگر چیزی بسیار پیچیده می‌شود، به این معناست که خطایی در طراحی در جایی پایین‌تر از سطحی که پیچیدگی ظاهر می‌شود وجود دارد.
- دستورالعمل: هنگامی که با پیچیدگی مواجه می‌شوید، بپرسید: "چه مشکلی را می‌خواهید حل کنید؟"
- دستورالعمل: بسیاری از مشکلات دشوار طراحی را می‌توان به سادگی با نوشتن یا رسم آن‌ها روی کاغذ حل کرد.
- دستورالعمل: برای مدیریت پیچیدگی در سیستم خود، قطعات فردی را در مراحل کوچک دوباره طراحی کنید.
- حقیقت: سوال کلیدی در پشت همه ساده‌سازی‌های معتبر این است: "چگونه این موضوع می‌تواند ساده‌تر یا قابل درک‌تر شود؟"
- دستورالعمل: اگر با پیچیدگی‌ای خارج از برنامه خود مواجه شدید که قابل حل نیست، آن را با یک لایه ساده برای استفاده و درک دیگر برنامه‌نویسان بپوشانید.
- دستورالعمل: بازنویسی فقط در مجموعه‌ای بسیار محدود از شرایط قابل قبول است.
- **قانون**: قانون تست: درجه‌ای که شما می‌دانید نرم‌افزار شما چگونه رفتار می‌کند، درجه‌ای است که شما آن را به طور دقیق آزمایش کرده‌اید.
- دستورالعمل: مگر اینکه آن را امتحان کرده باشید، نمی‌دانید که کار می‌کند یا خیر.
